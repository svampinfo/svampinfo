---
title: "Brokkremla"
scientificName: "Russula cyanoxantha"
wikidata: "Q246696"
artfakta: "5850"
slug: "russula_cyanoxantha"
edible: true
poisonous: false
rating: 3
summary: "Läcker matsvamp med elastiska skivor och variabel hattfärg."
image: "/images/russula_cyanoxantha_01.jpg"
gallery:
  - url: "/images/russula_cyanoxantha_01.jpg"
    credit: "Unknown, [CC BY-SA 3.0](http://creativecommons.org/licenses/by-sa/3.0/), via Wikimedia Commons"
---

> Läcker matsvamp med elastiska skivor och variabel hattfärg.

## Beskrivning

- Hatt som ung halvklotformad, med åldern välvd till utbredd och slutligen med nedsänkt mitt, svagt klibbig i fuktig väderlek, ofta med rynkig hattmitt, mycket variabel i färgen, kan skifta i grönt, gult, violett och rosa i olika styrkor, vanligen är det grönt och violett som dominerar.
- Skivor vidväxta till svagt nedlöpande, gaffelgrenade, vita, elastiska.
- Fot vit, ibland med svagt violett ton.
- Kött vitt, med mild nötlik smak.

Växer med ek och bok i södra och mellersta Sverige.

## Förväxlingssvampar

Det finns flera närstående arter som kan vara mycket lik brokkremla, men som matsvampplockare behöver du inte kunna skilja dem åt eftersom alla dessa är ätliga om de har mild smak. Den ovane svampplockaren bör dock se upp för förväxling med [Lömsk flugsvamp](/svampar/amanita_phalloides/).
