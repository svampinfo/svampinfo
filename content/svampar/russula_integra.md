---
title: "Mandelkremla"
scientificName: "Russula integra"
wikidata: "Q901119"
artfakta: "5881"
slug: "russula_integra"
edible: true
poisonous: false
rating: 5
summary: "Den krispiga spröda konsistensen i kombination med den milda nötlika smaken gör denna kremla till en av de läckraste. Gör sig utmärkt i alla möjliga anrättningar."
image: "/images/russula_integra_01.jpg"
gallery:
  - url: "/images/russula_integra_01.jpg"
    credit: '<a href="//commons.wikimedia.org/w/index.php?title=User:Puchatech_K.&amp;action=edit&amp;redlink=1" class="new" title="User:Puchatech K. (page does not exist)">Puchatech K.</a>, [CC BY-SA 3.0](https://creativecommons.org/licenses/by-sa/3.0), via Wikimedia Commons'
---

> Den krispiga spröda konsistensen i kombination med den milda nötlika smaken gör denna kremla till en av de läckraste. Gör sig utmärkt i alla möjliga anrättningar.

## Beskrivning

- Hatt som ung halvklotformad, med åldern välvd till utbredd och slutligen med nedsänkt mitt, svagt klibbig i fuktig väderlek, brun till rödbrun, ibland urblekt.
- Skivor urnupna till vidväxta, ganska glesa, tjocka, vita till gräddfärgade, sköra (liknar hyvlad mandel då de lossnat från hatten), med tydliga tvärådror mellan skivorna (anastomoser).
- Fot vit, ibland fläckig i gul till gulbrunt.
- Kött vitt, med mild nötlik smak, påminnande om mandel.

Ser ofta skräpig ut då löv och barr gärna fastnar på översidan av hatten. Växer ofta i barrmattan under granar i barr- och blandskog.

## Förväxlingssvampar

Det finns flera snarlika kremlor. T ex är pepparkremlan en av de oätliga dubbelgångarna, den har ofta röda inslag på foten och är mycket skarp i smaken. Förekomsten av anastomoser är inget unikt för mandelkremlan utan finns hos flera andra arter. Möjligen kan exemplaren på bilden föreställa den snarlika dubbelgångaren R. integriformis, en art med nordlig utbredning som ibland har inslag av rött på foten, ätlig.
