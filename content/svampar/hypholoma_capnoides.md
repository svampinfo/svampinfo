---
title: "Rökslöjskivling"
scientificName: "Hypholoma capnoides"
wikidata: "Q1543695"
artfakta: "4489"
slug: "hypholoma_capnoides"
edible: true
poisonous: 0
rating: 3
summary: "En ganska anonym stubbsvamp som kan förekomma i stora mängder på murkna stubbar och stockar i barrskog."
image: "/images/hypholoma_capnoides_01.jpg"
gallery:
  - url: "/images/hypholoma_capnoides_01.jpg"
    credit: "Lone Glerup, [CC BY-SA 3.0](https://creativecommons.org/licenses/by-sa/3.0), via Wikimedia Commons"
---

> En ganska anonym stubbsvamp som kan förekomma i stora mängder på murkna stubbar och stockar i barrskog.

## Beskrivning

- Hatt välvd till plan, gul till gulbrun med mörkare mitt, som ung med tunna rester av ett inre hylle längs hattkanten.
- Skivor som unga gulvita, med åldern rökgrå med violett ton.
- Fot gulvit, mörkare rödbrun mot fotbasen, upptill ofta med tunna rester av det inre hyllet som så småningom färgas svart av sporerna.
- Kött gulvitt, med mild smak påminnande om färska gröna ärtor.

Växer i täta grupper på murkna stubbar och stockar av barrträd (ibland björk). Ofta är hattarna rökfärgade av de nedfallande sporerna. God matsvamp, men använd endast hattar och övre delen av foten då den nedre delen ofta blir träig i konsistensen.

## Förväxlingssvampar

- [Svavelgul slöjskivling](/svampar/hypholoma_fasciculare/) - med bitter smak och gulgröna skivor, giftig.
- Tegelröd slöjskivling - med bitter smak och tegelröd hatt, giftig.
- Gul flamskivling - brunsporig.