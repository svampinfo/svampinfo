---
title: "Snöbollschampinjon"
scientificName: "Agaricus arvensis"
wikidata: "Q690801"
artfakta: "239066"
slug: "agaricus_arvensis"
edible: true
poisonous: false
rating: 4
summary: "Har ett karaktäristiskt kugghjulsmönster på undersidan av ringen. Doftar gott av mandel. Kan bli över 20 cm bred över hatten."
image: "/images/agaricus_arvensis_01.jpg"
images: []
gallery:
  - url: "/images/agaricus_arvensis_01.jpg"
    credit: "[Von.grzanka](https://commons.wikimedia.org/wiki/User:Von.grzanka), [CC BY-SA 3.0](https://creativecommons.org/licenses/by-sa/3.0), via Wikimedia Commons"
  - url: "/images/agaricus_arvensis_02.jpg"
    credit: "Salix, [CC BY-SA 3.0](https://creativecommons.org/licenses/by-sa/3.0), via [Wikimedia Commons](https://commons.wikimedia.org/wiki/File:2008-08-Agaricus-Stuttgartx7.JPG)"
  - url: "/images/agaricus_arvensis_03.jpg"
    credit: "Thomas Pruß, [CC BY-SA 3.0](https://creativecommons.org/licenses/by-sa/3.0), via [Wikimedia Commons](https://commons.wikimedia.org/wiki/File:Schafchampignon02.jpg)"
  - url: "/images/agaricus_arvensis_04.jpg"
    credit: "Salix, [CC BY-SA 3.0](https://creativecommons.org/licenses/by-sa/3.0), via [Wikimedia Commons](https://commons.wikimedia.org/wiki/File:2008-08-Agaricus-Stuttgart-medium.JPG)"
  - url: "/images/agaricus_arvensis_05.jpg"
    credit: "Thomas Pruß, [CC BY-SA 3.0](https://creativecommons.org/licenses/by-sa/3.0), via [Wikimedia Commons](https://commons.wikimedia.org/wiki/File:Champignon_Schaf_(1).JPG)"
---

> Har ett karaktäristiskt kugghjulsmönster på undersidan av ringen. Doftar gott av mandel. Kan bli över 20 cm bred över hatten.

## Beskrivning

- Hatt som ung halvklotformad, sedan utbredd, gräddvit, vid beröring gulfläckig.
- Skivor som unga gråvita, sedan grårosa och med åldern svartbruna.
- Fot vit, med en hängande ring.
- Ringens undersida spricker upp likt en stjärna eller ett kugghjul.

Snöbollschampinjon smakar och doftar svagt av mandel och är en mycket god matsvamp som passar till all sorts matlagning. Champinjoner hör till kryddsvamparna, dvs. de svampar med lite kraftigare och kryddigare smak. De passar därför utmärkt att blanda med mildare svampar, såsom en del soppar och kremlor.

Växer allmänt i gräsmattor och på öppna gräsängar över hela Sverige. Hör till den grupp champinjoner som gulnar i köttet vid beröring, dessa kan innehålla höga halter av tungmetallen kadmium.

## Förväxlingssvampar

- [Knölchampinjon](/svampar/agaricus_sylvicola/) - med uppsvälld fotbas, matsvamp.
- [Vit kungschampinjon](/svampar/agaricus_macrosporus/) - har ring med flockig undersida, matsvamp.
- [Giftchampinjon](/svampar/agaricus_xanthoderma/) - gulnar kraftigt direkt vid skrapning, doftar obehagligt, svagt giftig.
- [Vit flugsvamp](/svampar/amanita_virosa/) är dödligt giftig och varje svampplockare bör känna till den. I tron att ha plockat champinjoner så sker varje år förgiftningar av denna art. Lär dig följande två regler: *Champinjoner har ALDRIG helvita skivor. *Champinjoner står ALDRIG i en strumpa, slida eller volva.
