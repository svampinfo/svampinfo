---
title: "Knölchampinjon"
scientificName: "Agaricus sylvicola"
wikidata: "Q384480"
artfakta: "2944"
slug: "agaricus_sylvicola"
edible: true
poisonous: 0
rating: 4
summary: "En snöbollschampinjon med uppsvälld/lökformad fotbas. God matsvamp."
image: "/images/agaricus_sylvicola_01.jpg"
gallery:
  - url: "/images/agaricus_sylvicola_01.jpg"
    credit: ""
---

> En snöbollschampinjon med uppsvälld/lökformad fotbas. God matsvamp.

## Beskrivning

- Hatt som ung halvklotformad, sedan utbredd, vit, vid beröring gulfläckig.
- Skivor först gråvita till rosa, med åldern svartbruna.
- Fot vit, ibland med svagt rosa ton, ofta tvärt vidgad nere vid den lökformade fotbasen.
- Ring vit, tunn, ofta trasig.
- Doftar gott av mandel.

Knölchampinjon växer i barrskog, ofta i barrmattan under gamla granar. Den smakar och doftar svagt av mandel och är en mycket god matsvamp som passar till all sorts matlagning.

Hör till den grupp champinjoner som gulnar i köttet vid beröring, dessa kan innehålla höga halter av tungmetallen kadmium.

## Förväxlingssvampar

- [Snöbollschampinjon](/svampar/agaricus_arvensis/) - saknar den lökformade fotbasen, god matsvamp.
- [Vit kungschampinjon](/svampar/agaricus_macrosporus/) - har ring med flockig undersida, matsvamp.
- [Giftchampinjon](/svampar/agaricus_xanthoderma/) - gulnar kraftigt direkt vid skrapning, doftar obehagligt, svagt giftig.
- [Vit flugsvamp](/svampar/amanita_virosa/) är dödligt giftig och varje svampplockare bör känna till den. I tron att ha plockat champinjoner så sker varje år förgiftningar av denna art. Lär dig följande två regler: 1. Champinjoner har ALDRIG helvita skivor. 2. Champinjoner står ALDRIG i en strumpa (slida, volva).

