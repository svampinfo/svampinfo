---
title: "Smörsopp"
scientificName: "Suillus luteus"
wikidata: "Q816730"
artfakta: "6088"
slug: "suillus_luteus"
edible: true
poisonous: false
rating: 4
summary: "Populär matsvamp vanlig över hela Norden. De vackert smörgula rören i kombination med den tunna hudartade ringen gör den lätt att känna igen. Den slemmiga hatthuden bör tas bort innan anrättning."
image: "/images/suillus_luteus_01.jpg"
gallery:
  - url: "/images/suillus_luteus_01.jpg"
    credit: "walt sturgeon (Mycowalt), [CC BY-SA 3.0](https://creativecommons.org/licenses/by-sa/3.0), via Wikimedia Commons"
---

> Populär matsvamp vanlig över hela Norden. De vackert smörgula rören i kombination med den tunna hudartade ringen gör den lätt att känna igen. Den slemmiga hatthuden bör tas bort innan anrättning.

## Beskrivning

- Hatt välvd, slemmig i fuktig väderlek, brun, ofta med grålila ton.
- Rör som unga gulvita och täckta av ett hudartat hylle, som äldre gula.
- Fot vit till gulvit, ovanför ringen grynig.
- Ring kraftig, som ung vit, med åldern mörknande och försvinner ibland helt.
- Kött gulvitt, med mild smak och doft.

Växer med tall och trivs längs sandiga skogsvägar och på tallhedar i hela Norden. Bör plockas vid torr väderlek när den inte är så slemmig. Ta endast små och fasta ex. då den som äldre ofta blir lös och oaptitlig i konsistensen. Flå av hatthuden innan tillredning, gärna redan i skogen. Ta också bort rören om de känns mjuka och svampiga.

## Förväxlingssvampar

- [Grynsopp](/svampar/suillus_granulatus/) - saknar ring, god matsvamp.
- Slemsopp - har en slemring kring den tunna foten, rörmynnigarna är större och kantigare och ej smörgula.
- [Lärksopp](/svampar/suillus_grevillei/) - har guldgul till rödbrun hattfärg, ej smörgula rör, matsvamp.