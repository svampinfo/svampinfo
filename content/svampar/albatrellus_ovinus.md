---
title: "Fårticka"
scientificName: "Albatrellus ovinus"
wikidata: "Q331465"
artfakta: "2959"
slug: "albatrellus_ovinus"
edible: true
poisonous: 0
rating: 3
summary: "Hatten är vit till gråbrun. På undersidan av hatten finns ett vitt rörlager med små porer som är svåra att se för blotta ögat. Till skillnad från soppar sitter rörlagret hos tickor hårt fastväxt i hattköttet."
image: "/images/albatrellus_ovinus_01.jpg"
gallery:
  - url: "/images/albatrellus_ovinus_01.jpg"
    credit: '<a href="//commons.wikimedia.org/w/index.php?title=User:Bernypisa&amp;action=edit&amp;redlink=1" class="new" title="User:Bernypisa (page does not exist)">Bernypisa</a>, [CC BY-SA 3.0](https://creativecommons.org/licenses/by-sa/3.0), via Wikimedia Commons'
---

> Hatten är vit till gråbrun. På undersidan av hatten finns ett vitt rörlager med små porer som är svåra att se för blotta ögat. Till skillnad från soppar sitter rörlagret hos tickor hårt fastväxt i hattköttet.

## Beskrivning

- Hatt vit till ljust gråbrun, som äldre ofta gulfläckig och med uppsprucken hattmitt.
- Hattens undersida har ett vitt, ofta citrongulfläckigt rörlager som löper ner på foten.
- Kött vitt, ofta med en citrongul till gröngul ton.

Klassisk matsvamp som ofta finns i mängder där den växer i mossig barrskog. Vanlig över hela landet utom i de sydligaste och nordligaste delarna. Bildar mykorrhiza med gran.

Fårtickan ändrar färg vid upphettning och blir gulgrön i köttet. Använder man en järnpanna vid tillagningen så reagerar svampköttet med järnet i pannan och blir svart. Matvärdet försämras inte med denna färgförändring. Denna egenskap har utnyttjats av livsmedelsindustrin där fårtickan – efter kokning i järnlaktat – spelat en viktig roll som tryffelersättning.

## Förväxlingssvampar

- [Brödticka](/svampar/albatrellus_confluens/) - fläckas i orangebrunt, växer ofta tuvat, ätlig som ung.
- [Lammticka](/svampar/albatrellus_subrubescens/) - ser ut som en liten fårticka men fläckas i orangebrunt, sällsynt, ätlig.
- Ängsticka - med zonerad hattöversida och svavelgult porlager, sällsynt, oätlig.