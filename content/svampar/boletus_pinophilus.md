---
title: "Rödbrun stensopp"
scientificName: "Boletus pinophilus"
wikidata: "Q1415435"
artfakta: "245723"
slug: "boletus_pinophilus"
edible: true
poisonous: 0
rating: 5
summary: "God matsvamp i klass med karljohan från vilken den skiljer sig genom mörkare rödbrun hatt, och att rören ofta får brunaktiga mynningar."
image: "/images/boletus_pinophilus_01.jpg"
gallery:
  - url: "/images/boletus_pinophilus_01.jpg"
    credit: '<a href="//commons.wikimedia.org/wiki/User:Paffka" title="User:Paffka">Paffka</a>, [CC BY-SA 3.0](https://creativecommons.org/licenses/by-sa/3.0), via Wikimedia Commons'
---

> God matsvamp i klass med karljohan från vilken den skiljer sig genom mörkare rödbrun hatt, och att rören ofta får brunaktiga mynningar.

## Beskrivning

- Hatt välvd, rödbrun, gropig till skrynklig, i väta klibbig.
- Rör först vita, med åldern gulgröna och ofta med brunaktiga rörmynningar.
- Fot rödbrun, vanligen knubbig, täckt med vitt ådernät som nedtill blir mörkare rödbrunt.
- Kött vitt, under hatthuden brunviolett, med mild smak.

Växer med tall i barrskog över hela landet. Har samma matvärde som släktingen karljohan. Hatthuden kan ibland bli grönfärgad vid upphettning. Det är en naturlig egenskap hos vissa stensoppar och har ingen negativ inverkan på matvärdet. Färgen uppkommer vid upphettning och försvinner så snart svampen har svalnat.

## Förväxlingssvampar

- Gallsopp - med mörkt ådernät på foten, bitter i smaken, oätlig.
- [Karljohan](/svampar/boletus_edulis/) - med ljusare färg på fot och hatt, läcker matsvamp.
- [Finluden stensopp](/svampar/boletus_reticulatus/) - med finluden hatt och vitt svampkött strax under hatthuden, läcker matsvamp.
- [Brunsopp](/svampar/boletus_badius/) - saknar ådernät på foten, blånar över rören, läcker matsvamp.