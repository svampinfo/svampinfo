---
title: "Fjällig taggsvamp"
scientificName: "Sarcodon imbricatus"
wikidata: "Q262105"
artfakta: "5964"
slug: "sarcodon_imbricatus"
edible: true
poisonous: false
rating: 1
summary: "En stor, fjällig och vacker art som kan nå en hattbredd på 20-30 cm."
image: "/images/sarcodon_imbricatus_01.jpg"
gallery:
  - url: "/images/sarcodon_imbricatus_01.jpg"
    credit: '<a href="//commons.wikimedia.org/wiki/User:Holleday" title="User:Holleday">Holger Krisp</a>, [CC BY 3.0](https://creativecommons.org/licenses/by/3.0), via Wikimedia Commons'
---

> En stor, fjällig och vacker art som kan nå en hattbredd på 20-30 cm.

## Beskrivning

- Hatt välvd till utbredd, med nedsänkt mitt, gråbrun, med grova mörkbruna fjäll.
- Hattens undersida har gråvita till bruna taggar som växer ner på foten.
- Fot vit till brunaktig, mittställd.
- Svampköttet är hos unga exemplar gråvitt, med mild smak, hos äldre mer gråbrunt och med kärv smak.
- Växer tillsammans med gran.

Ätlig som ung, som äldre blir den mer besk och oaptitlig. Smaken är speciell, inte alla gillar den. Kan användas marinerad eller inlagd som sill.

Många svampfärgare känner till att man under vissa betingelser kan erhålla en blå till blågrå färg på alunbetat ullgarn genom att använda fjällig taggsvamp. Resultaten har varit skiftande, men det verkar nu stå klart att det är med motaggsvamp som man med lite tur och skicklighet kan frambringa den vackra blå färgen.

## Förväxlingssvampar

Kan lätt förväxlas med [Motaggsvamp](/svampar/sarcodon_squamosus/) som är ljusare i köttet och växer med tall. Den har samma matvärde.

- [Fjällig taggsvamp](/svampar/sarcodon_imbricatus/) har inga farliga förväxlingssvampar. Däremot finns flera, mer eller mindre ovanliga, brunaktiga taggsvampar som är oätliga:
- Blåfotad taggsvamp - hatt utan grova fjäll, svampkött i fotbasen blågrön.
- Kopparbrun taggsvamp - hatt rödbrun, smak först mild, sedan brännande skarp.
- Bitter taggsvamp - Doftar bittermandelolja, smakar bittert.