---
title: "Citronslemskivling"
scientificName: "Gomphidius glutinosus"
wikidata: "Q790626"
artfakta: "4237"
slug: "gomphidius_glutinosus"
edible: true
poisonous: 0
rating: 3
summary: "Låt inte det slemmiga intrycket avskräcka! God matsvamp som är lätt att lära sig känna igen på det citrongula köttet i fotbasen i kombination med de ljusgrå nedlöpande skivorna."
image: "/images/gomphidius_glutinosus_01.jpg"
gallery:
  - url: "/images/gomphidius_glutinosus_01.jpg"
    credit: '<a href="//commons.wikimedia.org/wiki/User:BerndH" title="User:BerndH">Bernd Haynold</a>, [CC BY-SA 3.0](https://creativecommons.org/licenses/by-sa/3.0), via Wikimedia Commons'
---

> Låt inte det slemmiga intrycket avskräcka! God matsvamp som är lätt att lära sig känna igen på det citrongula köttet i fotbasen i kombination med de ljusgrå nedlöpande skivorna.

## Beskrivning

- Hatt välvd till utbredd, slemmig i fuktig väderlek, grålila till gråbrun, som äldre svartfläckig.
- Skivor nedlöpande, som unga gråvita och täckta av en glasklar slemhinna, med åldern släpper hinnan och efterlämnar en slemmig ringzon på foten. Ringzonen liksom skivorna svartnar snart av de nedfallande svarta sporerna.
- Fot slemmig till klibbig, vit, med citrongul fotbas och en slemmig ringzon.

Växer med gran och trivs i barrskog över hela Norden. Flå av hatthuden innan anrättning, gärna redan i skogen. Stora gamla fruktkroppar kan användas till att färga garn med, de ger en brun färg på alunbetat ullgarn.

## Förväxlingssvampar

- Ibland kan [Smörsopp](/svampar/suillus_luteus/) likna citronslemskivlingen uppifrån, men när man väl plockat upp svampen så ser man lätt skillnaden.
- [Rosenslemskivling](/svampar/gomphidius_roseus/) - närstående art men har en rosenröd till rosa hatt.