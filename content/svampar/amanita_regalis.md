---
title: "Brun flugsvamp"
scientificName: "Amanita regalis"
wikidata: "Q742673"
artfakta: "236394"
slug: "amanita_regalis"
edible: false
poisonous: 1
psychoactive: true
summary: "Påminner om den klassiska röda flugsvampen men har istället en vackert gulbrun hatthud."
image: "/images/amanita_regalis_01.jpg"
gallery:
  - url: "/images/amanita_regalis_01.jpg"
    credit: '<a href="https://commons.wikimedia.org/wiki/File:A_regalis.jpg">Deutsche Gesellschaft für Mykologie</a>, [CC BY-SA 3.0 DE](https://creativecommons.org/licenses/by-sa/3.0/de/deed.en), via Wikimedia Commons'
---

> Påminner om den klassiska röda flugsvampen men har istället en vackert gulbrun hatthud.

## Beskrivning

- Hatt gulbrun till mörkbrun med gulvita vårtlika hyllerester.
- Skivor vita, ej fästade vid foten (fria).
- Fot vit, med en kraftig vitgul ring.
- Fotbas löklikt uppsvälld och med fjällkransar (hyllerester).

En vanlig giftsvamp i barrskog över hela Sverige, däremot är den mera ovanlig söderöver. T ex i Danmark är den mycket sällsynt. Köttet är gulfärgat strax under hatthuden vilket skiljer den från den snarlika panterflugsvampen som också är giftig.

## Förväxlingssvampar

Ibland har förväxlingar skett då man trott sig plocka [Stolt fjällskivling](/svampar/macrolepiota_procera/) men istället fått med sig [Brun flugsvamp](/svampar/amanita_regalis/) eller [Panterflugsvamp](/svampar/amanita_pantherina/). Det är rätt slarvigt gjort för de är faktiskt inte speciellt lika. En bra regel till hjälp för att undvika detta misstag: Flugsvamparnas hatt har LJUSA fjäll på mörk botten! [Stolt fjällskivling](/svampar/macrolepiota_procera/) har MÖRKA fjäll på ljus botten!

- [Panterflugsvamp](/svampar/amanita_pantherina/) - växer i annan miljö, saknar den gula färgen strax under hatthuden, giftig.
- [Stolt fjällskivling](/svampar/macrolepiota_procera/) - har mörka hattfjäll, läcker matsvamp.
