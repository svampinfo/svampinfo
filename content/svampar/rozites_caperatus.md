---
title: "Rimskivling"
scientificName: "Cortinarius caperatus"
wikidata: "Q669036"
artfakta: "5821"
slug: "rozites_caperatus"
edible: true
poisonous: 0
rating: 4
summary: "Läcker matsvamp som även kallas rynkad tofsskivling. Döpt efter sin karaktäristiska rimfrostliknande beläggning på hatten."
image: "/images/cortinarius_caperatus_01.jpg"
gallery:
  - url: "/images/cortinarius_caperatus_01.jpg"
    credit: '<a href="//commons.wikimedia.org/wiki/User:Strobilomyces" class="mw-userlink" title="User:Strobilomyces">Strobilomyces</a>, [CC BY-SA 3.0](https://creativecommons.org/licenses/by-sa/3.0), via Wikimedia Commons'
---

> Läcker matsvamp som även kallas rynkad tofsskivling. Döpt efter sin karaktäristiska rimfrostliknande beläggning på hatten.

## Beskrivning

- Hatt som ung nästan klotformad, som äldre välvd till utbredd, rynkad, honungsgul till sämskfärgad, med en tunn silvergrå frostliknande beläggning.
- Skivor vidväxta till urnupna, med ojämt naggad egg, ljust lerbruna till kanelbruna.
- Fot vit till beigefärgad, ovanför ringen med ett vattrat mönster.
- Ring tydlig, vit, ofta trasig.

Växer främst i barrskog och är vanlig i norra Sverige, men förekommer även i barr- och blandskog och bokskog längre söderut.

Skär gärna bort nedre delen av foten innan anrättning då den lätt blir träig som äldre.

## Förväxlingssvampar

Kan ibland likna en del spindlingar (Cortinarius), men dessa har en spindelvävslik cortina mellan hattkant och fot som unga, ej heller har de en riktig ring.
