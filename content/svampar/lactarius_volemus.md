---
title: "Mandelriska"
scientificName: "Lactarius volemus"
wikidata: "Q155929"
artfakta: ""
slug: "lactarius_volemus"
edible: true
poisonous: 0
rating: 5
summary: "Mycket smakrik matsvamp som inte lämnar någon oberörd. Luktar karaktäristiskt, som av skaldjur, speciellt som äldre och vid skador."
image: "/images/lactarius_volemus_01.jpg"
gallery:
  - url: "/images/lactarius_volemus_01.jpg"
    credit: "[Dan Molter (shroomydan)](https://mushroomobserver.org/observer/show_user/439) at [Mushroom Observer](https://mushroomobserver.org), [CC BY-SA 3.0](https://creativecommons.org/licenses/by-sa/3.0), via Wikimedia Commons"
---

> Mycket smakrik matsvamp som inte lämnar någon oberörd. Luktar karaktäristiskt, som av skaldjur, speciellt som äldre och vid skador.

## Beskrivning

- Hatt som ung välvd och fint sammetsluden, med åldern utbredd till svagt trattformad, slät, ofta med små fina sprickor mot hattkanten, orangefärgad, gulbrun till rödbrun.
- Skivor vidväxta till svagt nedlöpande, gräddgula, med åldern och vid tumning brunfläckiga.
- Fot av samma färg som hatten eller något blekare, brunfläckig vid tumning.
- Kött vitt, kompakt, avger rikligt med vit mjölksaft som färsk.
- Lukt kraftig, påminnande om skaldjur.
- Smak mild eller något kärv.

Växer i rikare löv- och barrskog i södra och mellersta Sverige, helst med ek eller gran.

Är fast och kompakt i konsistensen och behöver därför en något längre tillagningstid än de flesta andra matsvampar. Dill passar bra till den goda skaldjurssmaken.

## Förväxlingssvampar

- Rävriska - mindre och skörare, luktar ej skaldjur.
- Brandriska - mindre och skörare, luktar ej skaldjur. Det finns flera orange till rödbruna riskor men ingen annan är så stor och kraftig som mandelriskan. Den rikliga mjölksaften och den karaktäristiska doften är också bra kännetecken.