---
title: "Sillkremla"
scientificName: "Russula xerampelina"
wikidata: "Q302097"
artfakta: "5949"
slug: "russula_xerampelina"
edible: true
poisonous: 0
rating: 5
summary: "Sillkremlorna utgör ett komplex med flera olika arter. Alla är läckra matsvampar och här beskrivs av praktiska skäl deras gemensamma karaktärer."
image: "/images/russula_xerampelina_01.jpg"
gallery:
  - url: "/images/russula_xerampelina_01.jpg"
    credit: "[Ron Pastorino (Ronpast)](https://mushroomobserver.org/observer/show_user/9) at [Mushroom Observer](https://mushroomobserver.org), [CC BY-SA 3.0](https://creativecommons.org/licenses/by-sa/3.0), via Wikimedia Commons"
---

> Sillkremlorna utgör ett komplex med flera olika arter. Alla är läckra matsvampar och här beskrivs av praktiska skäl deras gemensamma karaktärer.

## Beskrivning

- Hatt som ung halvklotformad, med åldern välvd till utbredd och slutligen med nedsänkt mitt, klibbig i fuktig väderlek, med mycket varierande hattfärg beroende på art, en del är röda i olika mörka nyanser, andra går i olivgrönt till smutsbrunt.
- Skivor urnupna, vita till gräddgula, vid tumning brunfläckiga.
- Fot vit, ofta med inslag av rött.
- Kött vitt, vid tumning och med åldern gulbrunt.
- Lukt karaktäristisk, påminnande om skaldjur. Smak mild.

Lukten kan vara svag hos unga ex. eller om fruktkropparna är kalla. Om du tar en bit av svampen och värmer i handen en stund så brukar lukten framträda. Sillkremlorna hör till de allra läckraste matsvamparna. Goda att dillstuva, de får en mjuk smak av skaldjur och passar utmärkt att blanda med andra kremlor.

## Förväxlingssvampar

- [Eksillkremla](/svampar/russula_graveolens/) - Växer med ek, hattfärgen går ofta mer åt violett och har vanligen något mattare hattyta.
