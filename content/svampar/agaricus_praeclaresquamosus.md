---
title: "Pärlchampinjon"
scientificName: "Agaricus moelleri"
wikidata: "Q1614842"
artfakta: "239063"
slug: "agaricus_praeclaresquamosus"
edible: false
poisonous: true
summary: "Kännetecknas av de gråsvarta små fjällen, att den snabbt gulnar vid skrapning, samt den obehagliga doften"
image: "/images/agaricus_moelleri_01.jpg"
gallery:
  - url: "/images/agaricus_moelleri_01.jpg"
    credit: '<a href="https://en.wikipedia.org/wiki/User:Luridiformis" class="extiw" title="en:User:Luridiformis">Zonda Grattus</a>, [CC BY 3.0](https://creativecommons.org/licenses/by/3.0), via Wikimedia Commons'
---

> Kännetecknas av de gråsvarta små fjällen, att den snabbt gulnar vid skrapning, samt den obehagliga doften

## Beskrivning

- Hatten är välvd, i mitten gråsvart till brunsvart, mot kanten med blyertsgrå till brunsvarta små fjäll på vitgrå botten.
- Hatt och fot får kromgula fläckar vid skrapning, fläckarna blir efterhand smutsbruna.
- Skivorna är först gråvita, med åldern grårosa till brunsvarta.
- Foten är vit, cylindrisk med uppsvälld bas.
- Ringen är vit, ofta förtjockad i ytterkanten.
- Lukten är obehaglig, beskriven såsom bläck, svett eller rutten halm.

Pärlchampinjon förekommer sällsynt främst i södra och mellersta Sveriges löv- och blandskogar. Svampen hette tidigare pärlhönschampinjon (A. meleagris), troligen för att översidan av hatten liknar fjäderdräkten hos en pärlhöna (Numididae- en afrikansk familj inom ordningen hönsfåglar).
