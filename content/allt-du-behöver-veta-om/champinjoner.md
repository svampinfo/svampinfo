---
title: "Allt du behöver veta om Champinjoner"
summary: "Klassisk matsvamp som kräver noggrannhet. Lär dig skilja dem från de dödliga flugsvamparna."
---

## En klassiker med risker

Vilda champinjoner slår de köpta med hästlängder när det gäller smak.
Men det här är en grupp där du _måste_ vara noggrann.
Felbedömningar kan i värsta fall vara livsfarliga.

### Kännetecken för äkta vara

Äkta champinjoner har tre tydliga drag:

1. **Färgade skivor:** Skivorna är **aldrig** helvita.
   De går från <span style="color: #bf8080;">**grårosa**</span> på unga exemplar till
   <span style="color: #8b4513;">**chokladbruna**</span> och slutligen
   <span style="color: #3e2723;">**svartbruna**</span> på äldre.
2. **Ring:** Det finns alltid en ring på foten.
3. **Foten:** Foten lossnar lätt från hatten om du vickar på den (som en kula i en skål).

**Favoriterna:**

- **Snöbollschampinjon:** Stor, vit och doftar gott av anis.
- **Kungschampinjon:** Fjällig hatt och delikat smak.
- **Ängschampinjon:** Växer i hagar, något mindre.

{{< species-grid >}}
{{< species-card path="svampar/agaricus_arvensis.md" >}}
{{< species-card path="svampar/agaricus_augustus.md" >}}
{{< species-card path="svampar/agaricus_campestris.md" >}}
{{< /species-grid >}}

### Den livsviktiga skillnaden

Det absolut viktigaste du måste lära dig är att skilja champinjoner från **_Vit flugsvamp_**. Den är dödligt giftig.

- **Skivorna avgör:** Vit flugsvamp har **_alltid_ helvita skivor**. Champinjoner har färgade
  (<span style="color: #bf8080;">rosa</span>/<span style="color: #8b4513;">bruna</span>) skivor.
- **Strumpan:** Vit flugsvamp har en "strumpa" (slida) vid fotbasen nere i jorden. Det saknar champinjoner.

### En är giftig, en är dödlig

Det finns en och endast en giftig champinjon: **Giftchampinjonen**. Den är inte dödlig men orsakar kraftigt illamående.

- **Lukt:** Den luktar illa (kemiskt, karbol, bläck), särskilt om du steker den.
- **Färg:** Den gulnar _kraftigt och snabbt_ (<span style="color: #ffdb00;">**kromgult**</span>) precis vid fotbasen om du skrapar på den.

{{< species-grid >}}
{{< species-card path="svampar/amanita_virosa.md" >}}
{{< species-card path="svampar/agaricus_xanthoderma.md" >}}
{{< /species-grid >}}

**Tumregel för livet:** Ät **_aldrig_** en "champinjon" med vita skivor,
då är det inte en champinjon. Så länge du följer den regeln är ditt liv säkert!
För att slippa ett helvetes illamående så bör du lukta på svampen:
luktar den gott -- det vill säga mandel/svamp -- och har
<span style="color: #bf8080;">rosa</span>/<span style="color: #8b4513;">bruna</span> skivor?
Då slipper du illamåendet och har dessutom hittat en riktig delikatess!
