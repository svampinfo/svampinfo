---
title: "Allt du behöver veta om Soppar"
summary: "Soppar är nybörjarens bästa vän. Lär dig skilja på delikatesserna och de få som förstör stuvningen."
---

## En perfekt start för svampplockaren

Soppar är den tacksammaste gruppen att börja med. De är matiga, lätta att hitta och – viktigast av allt – det finns inga dödligt giftiga soppar i Sverige. Det värsta som brukar hända är att svampgrytan smakar illa. Kännetecknet för hela gruppen är att de har **rör** (som ser ut som en tvättsvamp) på undersidan av hatten, istället för skivor.

### Säkra kort i svampskogen

De flesta soppar är ätliga och många är rena delikatesser.

- **Karljohan (Stensopp):** Kungen av soppar. Känns igen på sin bulliga form, ljusa ådernät på foten och den nötiga smaken.
- **Smörsopp:** Växer med tall och har en väldigt slemmig hatt (dra av skinnet innan tillagning!) och en tydlig ring på foten.
- **Strävsoppar:** En stor grupp (t.ex. björksopp och aspsopp) som har små mörka "tofsar" på foten, vilket får den att se orakad ut. **Obs:** Dessa måste tillagas ordentligt (minst 15-20 minuter), annars kan de ge magknip.

{{< species-grid >}}
{{< species-card path="svampar/boletus_edulis.md" >}}
{{< species-card path="svampar/suillus_luteus.md" >}}
{{< species-card path="svampar/leccinum_scabrum.md" >}}
{{< species-card path="svampar/leccinum_rufum.md" >}}
{{< /species-grid >}}

### Se upp för "förstöraren"

Det finns en svamp som har förstört otaliga middagar: **Gallsoppen**. Den är inte farlig, men den smakar galla. En enda liten bit gör hela stuvningen oätlig.

- **Gallsopp vs Karljohan:** Gallsoppen har ett mörkt/svart ådernät på foten (Karljohan har ljust/vitt). Gallsoppens rör blir rosa med åldern (Karljohans blir gulgröna). Är du osäker? Smaka en liten bit på tungspetsen och spotta ut. Är det beskt? Släng.

### De med röda rör – våga plocka!

Många gamla svampböcker varnar för soppar med röda rör, men då missar man en av skogens bästa matsvampar: **Blodsoppen**.

1.  **Blodsopp:** En fantastisk matsvamp! Den har mörkbrun sammetslen hatt och röda rör.
    Köttet är gult men blånar (blir mörkblått) direkt när man skär i det.
    Låt dig inte skrämmas av färgskiftningen – det är helt ofarligt.
    Tillaga den väl, så har du en delikatess.
2.  **Djävulssopp:** En väldigt sällsynt giftsvamp, som i stort sätt enbart finns
    på Öland & Gotland. Den har en **blekgrå/kalkvit** hatt, till skillnad från blodsoppens mörkbruna.
    Den luktar dessutom illa.
3.  **Purpursopp:** Mycket sällsynt och giftig. Hatten är ojämn och gropig,
    och hela svampen (hatt, fot, rör) blånar extremt kraftigt och snabbt vid minsta beröring.
4.  **Eldsopp:** Har rött ådernät på foten och blånar vid snitt.
    Den är ätlig efter ordentlig tillagning, men kan lätt förväxlas med de giftiga
    varianterna om man inte ser upp med fotens nät.

{{< species-grid >}}
{{< species-card path="svampar/boletus_luridiformis.md" >}}
{{< species-card path="svampar/tylopilus_felleus.md" >}}
{{< species-card path="svampar/boletus_satanas.md" >}}
{{< species-card path="svampar/imperator_rhodopurpureus.md" >}}
{{< species-card path="svampar/suillellus_luridus.md" >}}
{{< /species-grid >}}

**Sammanfattning:** Plocka gärna soppar! De är säkra och goda. Lär dig känna igen Gallsopp (smaka om du är osäker) så du slipper förstörd mat. Och våga prova Blodsopp – men kolla så hatten är mörkbrun och inte blekgrå.

