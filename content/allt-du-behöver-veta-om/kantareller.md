---
title: "Allt du behöver veta om Kantareller"
summary: "Svenskarnas favoritsvamp. Lär dig skillnaden på åsar och skivor och plocka säkert."
---

## Skogens guld

Det finns en anledning till att kantarellen är vår mest älskade svamp. Den har en fantastisk smak, lysande färg och angrips sällan av larver. Men för att bli en mästare på kantareller måste du lära dig ett viktigt ord: **Åsar**.

Kantareller har inte skivor (som champinjoner) utan åsar. Dessa är som rynkor i svampens eget kött som löper ner längs foten. De går inte att pilla loss lika lätt som skivor.

### Den gula kantarellen

Den klassiska kantarellen är svår att ta miste på med sin lysande **<span style="color: #ffd700;">äggula</span>** färg.

- **Doft:** En äkta kantarell doftar fruktigt, många tycker det påminner om aprikos.
- **Växtsätt:** De växer sällan ensamma. Har du hittat en, stå still och titta noga runt fötterna.
- **Förväxling:** **Narrkantarellen** är en mjuk, lite "gummistam" svamp med
  <span style="color: #ff8c00;">orange</span> skivor -- inte åsar.
  Den är inte giftig, men seg och smakar ingenting. Låt den stå.

{{< species-grid >}}
{{< species-card path="svampar/cantharellus_cibarius.md" >}}
{{< species-card path="svampar/hygrophoropsis_aurantiaca.md" >}}
{{< /species-grid >}}

### Trattisar

När sommaren går mot höst tar släktingarna över. _Trattkantarellen_ är mindre och brunare, men växer ofta i enorma mattor.

- **Utseende:** En <span style="color: #8b7d6b;">brun/grå</span> hatt med en **<span style="color: #ffd700;">gul</span>** fot.
- **Ihålig:** Foten är ihålig, som ett sugrör.
- **Undersidan:** Har tydliga, gråaktiga åsar.

Lite kuriosa på ämnet: den _Rödgula Trumpetsvampen_ och _Trattkantarellen_ är inte samma svamp.
De växer dock på ungefär samma ställen, och smakar båda lika gott. Det som skiljer dem åt är att
den <span style="color: #e58337;">gul-orange</span> varianten saknar tydliga åsar (är nästan slät under).

{{< species-grid >}}
{{< species-card path="svampar/craterellus_tubaeformis.md" >}}
{{< species-card path="svampar/craterellus_lutescens.md" >}}
{{< /species-grid >}}

### Den svarta diamanten

**Svart Trumpetsvamp** ser inte mycket ut för världen – som en svart, vissnad blomma.
Men skenet bedrar! Det är en utsökt matsvamp som passar perfekt att torka.
Den har inga farliga förväxlingssvampar (så länge du inte plockar svarta skålar av gummi).

{{< species-grid >}}
{{< species-card path="svampar/craterellus_cornucopioides.md" >}}
{{< /species-grid >}}

### Den _livsviktiga_ varningen

När du plockar **Trattkantareller** måste du vara uppmärksam.
I samma mossa trivs nämligen den dödligt giftiga **Toppig Giftspindelskivling**.

Om du slarvar och "repar" upp svamp med nävarna kan spindelskivlingen följa med.

**Så ser du skillnad:**

1.  **Undersidan:** Trattkantarellen har <span style="color: #bdb76b;">grå/gula</span> **åsar**. Spindelskivlingen har **<span style="color: #8b4513;">rostbruna</span> skivor**.
2.  **Foten:** Trattkantarellen har **<span style="color: #ffd700;">gul</span>** fot. Spindelskivlingen har en **<span style="color: #8b4513;">rödbrun</span>** fot med sicksack-mönster.
3.  **Hatten:** Spindelskivlingen har ofta en spetsig topp -- därav namnet -- medan trattkantarellen har en grop (tratt).

{{< species-grid >}}
{{< species-card path="svampar/cortinarius_rubellus.md" >}}
{{< /species-grid >}}

**Sammanfattning:** Gula kantareller har åsar (rynkor), inte skivor.
När du plockar Trattkantarell: Kolla noga så att du inte fått med en brun svamp
med rödbruna skivor och spetsig topp!
